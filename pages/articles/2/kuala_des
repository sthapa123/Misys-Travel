<p>Куала Лумпур (на малайски Kuala Lumpur) е столицата на Федерация Малайзия.</p>

<p>Градът е разположен на полуостров Малака и наброява 1 453 978 жители към 1 януари 2005 г.</p>

<p>Многократно е разрушаван и възстановяван през вековете. Сега е един от най-модерните и динамично развиващи се градове в Азия. В Куала Лумпур започва модерно строителство след Втората световна война и особено след обявяването на независимостта на Малайзия.</p>

<p>Тук се намират Кулите на Петронас, които до скоро бяха най-високите сгради в света. Градът е седалище на много финансови и търговски корпорации. Той е и главен промишлен център на Малайзия.</p>
